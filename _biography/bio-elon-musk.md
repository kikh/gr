## Σύντομη βιογραφία του Elon Musk

Σε πολύ μικρή ηλικία ο Elon Musk άρχισε να πειραματίζετε με έναν υπολογιστή Commodore VIC-20.Έμαθε προγραμματισμό και πούλησε τον κώδικα από ένα παιχνίδι που είχε φτιάξει για 500 δολάρια. Σπούδασε στο πανεπιστήμιο Κουίνς στο Οντάριο και συνέχισε τις σπουδές του στη φυσική και στα οικονομικα.

Το 1995 ίδρυσε μαζί με τον αδερφό του την Zip2, μια διαδικτυακή εταιρία που παρείχε υπηρεσίες καταλογογράφησης και εύρεσης εμπορικών επιχειρήσεων . Το 1999 η Compaq εξαγόρασε την zip2. 

Το 1999 με τα χρήματα από την πώληση της zip2, o Elon Musk ιδρύει τον ιστότοπο x.com, ο οποίος ειδικευόταν σε οικονομικές συναλλαγές και πληρωμές μέσω ηλεκτρονικού ταχυδρομείου. Ένα χρόνο αργότερα συγχωνεύετε με την PayPal κρατώντας την ονομασία PayPal.  To 2002 η PayPal εξαγοράστηκε από το eBay.

To 2001 οραματιζόμενος διαπλανητικά ταξίδια προσπάθησε να συνάψει συμφωνίες συνεργασίας με Ρωσικές εταιρείες, που ασχολούνται με το διάστημα, χωρίς όμως αποτέλεσμα. Το κόστος της προμήθειας των πυραύλων από τη Ρωσία τον έκανε να ιδρύσει τη δική του εταιρία η οποία θα κατασκεύαζε τους πυραύλους, που χρειαζόταν. Έτσι ίδρυσε την SpaceX τον Ιούνιο του 2002 με μακροπρόθεσμο στόχο την δημιουργία ενός πραγματικού διαστημικού πολιτισμού. Ο ιδιος επιθυμεί να καθιερώσει μια αποικία στον Άρη έως το 2040, με ένα πληθυσμό που θα φτάνει τις 80.000.

Παράλληλα ο Elon Musk το 2004 επενδύει στην tesla motors μια εταιρία παραγωγής αμιγώς ηλεκτρικών αυτοκινήτων, και γίνετε πρόεδρός της. Το πρώτο αυτοκίνητο της το Tesla Roadster κυκλοφόρησε το 2008 και ακολούθησε το 2012 το Tesla model s. Τα συγκεκριμένα αυτοκίνητα είναι και self driving cars ενώ διαθέτουν και πολλές άλλες έξυπνες λειτουργίες.   Πέρα από την κατασκευή των αυτοκινήτων, η εταιρεία είναι και προμηθευτής ηλεκτρονικών συστημάτων αυτοκινήτων σε άλλες εταιρείες, όπως η Daimler, Mercedes και Toyota, ενώ οι εταιρείες αυτές είναι με τη σειρά τους και επενδυτές στην ίδια την Tesla Motors.

Τον Αύγουστο του 2013 ο Μασκ παρουσίασε μια πρόταση για μια νέα μορφή συγκοινωνίας μεταξύ Λος Άντζελες και Σαν Φραντσίσκο, την οποία ονόμασε Hyperloop.

Η συνεισφορά του Elon Musk στον χώρο της τεχνολογίας και του προγραμματισμού είναι μεγάλη και θεωρείτε από τους σημαντικότερους ανθρώπους αυτή την στιγμή. Από την PayPal στα self driving cars της tesla motors και στην εξερεύνηση του διαστήματος μπορούμε να τον συνδέσουμε με τον προγραμματισμό της διάδρασης καθώς προσπαθεί να αλλάξει τον τρόπο με τον οποίο ο άνθρωπος θα αλληλοεπιδρά με τους ηλεκτρονικούς υπολογιστές. Δεν είναι τυχαίο άλλωστε ότι για τα διαστημικά ταξίδια εμπνεύστηκε από το έργο του Isaac Asimov.
